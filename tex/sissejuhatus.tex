\documentclass[../thesis.tex]{subfiles}

\begin{document}

\section*{Sissejuhatus}
\addcontentsline{toc}{section}{Sissejuhatus}

Üks võimalus arvutiprogrammi käitumise uurimiseks on dünaamiline analüüs: programm käivitatakse ja huvitav olukord kutsutakse esile. Teine võimalus on staatiline analüüs: programmi ei käivitata, vaid selle käitumise kohta tehakse järeldusi lähtekoodi põhjal. Staatilist programmianalüüsi teostatakse mitmel põhjusel:
\begin{enumerate}
	\item Kompilaatorid analüüsivad kompileeritavaid programme, et neid automaatselt optimeerida. Näiteks asendatakse korduvalt esinevaid avaldisi abimuutujatega, vältides sama avaldise mõttetut taasväärtustamist (\ingl{common subexpression elimination}). Seejuures on oluline, et programmi käitumine optimeerimise käigus ei muutuks. 

	\item Mõned programmide vead esinevad väga spetsiifilistel juhtudel või on raskesti esilekutsutavad (nt mitmelõimelisusega seotud vead), mistõttu dünaamilise analüüsiga on neid keeruline avastada. Näiteks FindBugs™ otsib Java programmidest vigu.

	\item Programmi korrektsuse näitamisel, tõestamaks, et selles teatud tüüpi vigu kindlasti ei esine. Näiteks Astrée võimaldab tõestada, et C programmis puuduvad määramata ja implementatsioonispetsiiflisest käitumisest põhjustatud täitmisaegsed vead.
\end{enumerate}

Andmevooanalüüs (\ingl{data-flow analysis}) on üks intuitiivne meetod staatilise programmianalüüsi teostamiseks. Selle keskseks ideeks on võimalike programmi seisundite, sh sageli muutujate võimalike väärtuste, määramine selle programmi igal täitmise sammul.
% Andmevooanalüüs kasutab programmi juhtimisvoograafi (\ingl{control-flow graph}), et järgida programmi seisundi muutumist selle võimalike töövoogude jooksul.

Üldiselt pole võimalik staatilise analüüsiga alati täpselt määrata programmi seisundit, sest see oleks samaväärne programmi käivitamisega. Seetõttu vaadeldakse ligikaudseid seisundeid, mis vastavad konkreetsetele seisunditele. Sellist ligikaudsete seisundite uurimist nimetatakse abstraktseks interpretatsiooniks (\ingl{abstract interpretation}) ja see põhineb rangel teoreetilisel alusel, millel on ligikaudsusele vaatamata head omadused. Nimelt, abstraktse interpretatsiooni teooria lubab, et analüüs on korrektne (\ingl{sound}), st kui uuritavast programmist otsitavat tüüpi viga ei leita, siis võib olla kindel, et seda seal päriselt ka ei ole.

Abstraktse interpretatsiooni õigeks toimimiseks on vajalik, et vaadeldavad ligikaudsed programmi seisundid, mis moodustavadki abstraktse domeeni, rahuldaks hulka omadusi, mis võimaldavad andmevooanalüüsi teostada sobiva võrrandisüsteemi lahendamise teel. Seetõttu on hädavajalik, et staatilist analüüsi teostav programm, analüsaator, ise oleks implementeeritud korrektselt, sest vastasel juhul pole teostatavate analüüside tulemused usaldusväärsed ja korrektsed.

Goblint on mitmelõimeliste C programmide staatiline analüsaator, mille eesmärk on tõestada, et programmis puuduvad mitmelõimelisusega seotud vead, kasutades selleks andmevooanalüüsi. Goblinti autoritele on teada, et analüsaator ei käitu alati oodatud viisil, vaid võib teha vigu, mis võivad rikkuda analüüsi korrektsuse.
\TODO{Goblinti kirjeldus duplitseeritud viimasest peatükist}

\TODO{Midagi öelda omaduspõhise testimise kohta ikkagi?}
\begin{comment}
Omaduspõhine testimine on testimismeetod, mis on sobib hästi programmi loogika matemaatiliste omaduse kontrollimiseks. Selleks kirjeldatakse kontrollitavad omadused predikaatidena ja neile juhuslike argumentide genereerimise metoodika. Nende kombineerimisel genereeritakse soovitud kogus juhuslike argumentide komplekte, millel leitakse predikaatide väärtused, kinnitades omaduse kehtimist või kummutades selle. Lisaks toetab omaduspõhise testimise raamistik leitud vääravate testjuhtude lihtsustamist.

\TODO{Siduda analüsaatori korrektsus omaduspõhise testimise kasutamisega}
\end{comment}

Töö eesmärgiks on koostada ülevaatlik abstraktsete domeenide omaduste komplekt ja leida Goblintis implementeeritud domeenidest vigu, kontrollides vastavate omaduste kehtimist.

Esimeses peatükis antakse ülevaade abstraktse domeeni mõistest: esitatakse vajalikud definitsioonid ja tuuakse näiteid. Lisaks kirjeldatakse terviklikku andmevooanalüüsi ja domeeni rolli selles.
Teises peatükis esitatakse abstraktsete domeenide matemaatilised omadused, mida testimisel kontrollida. Lisaks käsitletakse domeenide efektiivsuse ja abstraktsioonide korrektsuse temaatikat ning nende täiendavaid omadusi.
Kolmandas peatükis selgitatakse omaduspõhise testimise metoodikat ja abstraktseid domeene Goblint analüsaatoris. Lõpuks viiakse läbi Goblinti domeenide testimine ja esitatakse tulemused.

Töö autori panuseks on võimalikult suure aga samas ka universaalse testitavate omaduste komplekti moodustamine. Praktilise osana täiendati Goblintit ja selle domeene nii, et omaduspõhist testimist oleks võimalik teostada, implementeeriti omaduste testid ja viidi läbi testimine.

\end{document}
\documentclass[../thesis.tex]{subfiles}

\begin{document}

\section{Omaduspõhine testimine}
Omaduspõhine testimine (\ingl{property-based testing}) on programmide testimise metoodika, mis põhineb soovitud omaduste verifitseerimisel juhuslikult genereeritud testandmetel. Selle lähenemise populariseeris Haskelli teek nimega QuickCheck~\cite{claessen_quickcheck}, mis on nüüdseks implementeeritud ka paljude teiste programmeerimiskeelte jaoks ja mille kasutamine on funktsionaalprogrammeerimises laialdane.

Omaduspõhine testimine sobib hästi matemaatiliste tingimuste kontrollimiseks, nagu seda on eelmises peatükis toodud domeenide omadused. See ei vaja sobivate testandmete väljamõtlemist ja võimaldab samu omadusi kontrollida kõigil domeenidel, sõltumata isegi nende elementide tüübist.

\subsection{Põhimõtted}
Testitavad omadused kirjeldatakse predikaatidena, millele omaduspõhise testimise raamistik genereerib hulga juhuslikke argumente, millel arvutab välja predikaadi väärtuse. Kui see on kõigil genereeritud argumentidel tõene, siis loetakse test läbituks ja omadus kehtivaks. Kui mõnel argumendil on predikaat väär, loetakse test läbikukkunuks ja omadus mittekehtivaks. Viimasel juhul kuvatakse probleemne argument ka testijale.

Omaduspõhise testimise raamistikes on tüüpiliselt juba defineeritud, kuidas vastava keele põhiliste andmetüüpide, sh paaride, järjendite jne, väärtusi juhuslikult genereerida. Puuduvate ja enda defineeritud andmetüüpide jaoks tuleb see ise juurde lisada. Seejuures \enquote{juhuslik} ei pea tähendama täielikult juhuslikku protsessi, vaid võib alati genereerida ka hulka huvitavaid ja sageli probleeme tekitavaid erijuhte (nt arv null, tühi järjend jne).

Juhuslikult genereeritud argumendid võivad olla \enquote{suured}: suured arvud, pikad sõned või järjendid, sügavad puud jne. Võib kergesti juhtuda, et mõne omaduse kontranäide on seetõttu inimese jaoks raskesti hoomatav ja jääb ebaselgeks, mis on selle argumendi juures erilist, et omadus ei kehti. Vigade analüüsimise lihtsustamiseks kasutatakse omaduspõhises testimises vääravate argumentide lihtsustamist ehk vähendamist (\ingl{shrinking}). Kirjeldatakse, kuidas leitud väärtusest saada lihtsamaid, mis oleks algsega piisavalt sarnased, et nende korral võiks omadus samuti mitte kehtida. Näiteks järjendist mingite elementide eemaldamine, et selle pikkus väheneks. Vähendatud argumentidel väärtustatakse predikaat uuesti, leidmaks neid, mille korral omadus ikka ei kehti, ja rakendatakse vähendamist taas nii palju kordi kui võimalik, et lihtsustada probleemset argumenti maksimaalselt, muutes selle paremini hoomatavaks.

Tüüpiliselt on ka põhiliste andmetüüpide vähendaminie testimisraamistikesse juba sisse ehitatud, aga sedagi on võimalik ise laiendada oma andmetüüpidele.

\subsection{Goblint}
Goblint on mitmelõimeliste C programmide staatiline analüsaator, mille eesmärk on tõestada, et programmis puuduvad mitmelõimelisusega seotud vead (nt andmejooksud)~\cite{goblint2016}. Seda tehakse andmevooanalüüsi raamistikus, kasutades keerukamaid spetsiifilisi abstraktseid domeene. Goblinti autoritele on teada, et analüsaator ei käitu alati oodatud viisil, vaid võib teha vigu. Üheks võimalikuks probleemide allikaks on kasutusel olevad abstraktsed domeenid ja täpsemalt nende implementatsioonid. Leidmaks nende vigade allikat, testitigi käesoleva töö raames Goblintis implementeeritud domeenide omadusi.

Goblint on kirjutatud OCaml-is ja on avatud lähtekoodiga~\cite{goblint_repo}. Selle omaduspõhiseks testimiseks valiti vastav OCaml-i teek QCheck~\cite{qcheck_repo}, mis on sarnaste teekide hulgast enim kasutatud ja uuendatud. Kõigi töö raames tehtud muudatuste ja täienduse lähtekoodi leiab lisast~\ref{app:lahtekood}.

\begin{figure}
	\centering
	\begin{bminted}[mathescape]{ocaml}
		module type S =
		sig
		  type t (* domeeni elementide tüüp *)
		  val equal: t -> t -> bool (* seos $=$ *)
		  val leq: t -> t -> bool (* seos $\sqleq$ *)
		  val join: t -> t -> t (* tehe $\sqcup$ *)
		  val meet: t -> t -> t (* tehe $\sqcap$ *)
		  val bot: unit -> t (* element $\bot$ *)
		  val is_bot: t -> bool
		  val top: unit -> t (* element $\top$ *)
		  val is_top: t -> bool
		  val widen: t -> t -> t (* tehe $\widen$ *)
		  val narrow: t -> t -> t (* tehe $\narrow$ *)
		end
	\end{bminted}
	\caption{Domeeni (lihtsustatud) signatuur Goblinti moodulis \texttt{Lattice}.}
	\label{fig:lattice-s}
\end{figure}

Goblintis on domeenid implementeeritud OCaml-i moodulitena, mis muu hulgas sisaldavad domeeni elemendi tüüpi ning neil defineeritud seoseid ja tehteid, nagu on näidatud joonisel~\ref{fig:lattice-s}. Domeenide omaduste testimiseks on esmalt vaja defineerida selle elementide generaator. Selleks lisati domeeni signatuuri funktsioon \texttt{arbitrary} signatuuriga:
\begin{minted}{ocaml}
	val arbitrary: unit -> t QCheck.arbitrary
\end{minted}
mille ainsaks argumendiks on ühiktüübi väärtus \texttt{()} ja mis tagastab \texttt{t QCheck.arbitrary} tüüpi väärtuse. Viimane hõlmab endas tüüpi \texttt{t} domeeni elementide generaatorit (\texttt{t QCheck.Gen}) ja vähendajat (\texttt{t QCheck.Shrink}) nii, nagu QCheck teek seda ette näeb.

Kõik omadused peatükkidest~\ref{sec:lattice-props} ja~\ref{sec:widen-narrow} implementeeriti omaduspõhiste testidena moodulis \texttt{DomainProperties}. Näiteks ülemraja kommutatiivsuse test on selline:
\begin{minted}{ocaml}
let join_comm = make ~name:"join comm" (pair arb arb)
                  (fun (a, b) -> D.equal (D.join a b) (D.join b a))
\end{minted}
kus \texttt{D} on testitava domeeni moodul ja \texttt{arb} on mugavuse mõttes \texttt{D.arbitrary ()}.

Testid implementeeriti polümorfselt OCaml-i funktorite abil, mis võimaldab samu omadusi kontrollida mistahes domeenil. See oligi eesmärk, sest kõik need omadused peavad universaalselt kehtima. Domeeni testimiseks peab sellel siiski olema defineeritud \texttt{arbitrary}, mida saab teha üksnes manuaalselt ja mis seega on kõige ajamahukam osa Goblinti arvukate domeenide testimise juures. Sellele läheneti kahelt poolt ning lõpuks sobivate generaatoritega varustatud domeenid on toodud lisas~\ref{app:goblint-domeenid}.

\subsection{Alt üles lähenemine}
Esiteks testiti erinevaid täisarvudega töötavaid domeene moodulist \texttt{IntDomain}, mis on üsna sõltumatud ja seetõttu saab neid eraldiseisvalt testida. Täpse loetelu leiab lisa~\ref{app:goblint-domeenid} allosast. Paljud teised domeenid kasutavad oma elementidena konkreetsest analüüsitavast programmist leitud muutujaid, funktsioone vms, mis teeb nende testimise raskeks, sest pole selge, kuidas korrektselt genereerida neid juhuslikke elemente. Täisarvude abstraktsioonide puhul seda probleemi ei esine.

\paragraph{Täisarvudomeenide korrektsus}
\begin{figure}
	\centering
	\begin{bminted}[mathescape]{ocaml}
		module type S =
		sig
		  include Lattice.S (* sisaldab domeeni signatuuri, vt joonis $\texttt{\ref{fig:lattice-s}}$ *)
		  val of_int: int64 -> t (* funktsioon $\alpha$ ühe arvu jaoks *)
		  val neg: t -> t (* vastandarvu tehe, unaarne $-$ *)
		  val add: t -> t -> t (* liitmistehe, binaarne $+$ *)
		  val sub: t -> t -> t (* lahutamistehe, binaarne $-$ *)
		  (* ..., veel tehteid *)
		end
	\end{bminted}
	\caption{Täisarve abstraheeriva domeeni (lihtsustatud) signatuur Goblinti moodulis \texttt{IntDomain}.}
	\label{fig:intdomain-s}
\end{figure}

Täisarve abstraheerivad domeenid omavad Goblintis tavalisetele domeenidele lisaks mitmeid spetsiifilisi funktsioone, nagu näidatud joonisel~\ref{fig:intdomain-s}.
Olemasolevatele lisaks implementeeriti lihtne täisarvude alamhulkade domeen \texttt{IntegerSet}, mille suhtes testiti ka kõigi täisarvude domeenide korrektsust, kasutades peatükis~\ref{sec:abstraction-props} toodud tingimusi.

Hulga abstraheerimiseks kasutati neis domeenides olevat \texttt{of\_int} funktsiooni, et üksikuid elemente abstraheerida ja seejärel ülemraja leida, mis vastaks kogu vaadeldavale arvuhulgale. Lisaks kasutatakse testitava domeeni elementi $\bot$ tühihulga abstraktsioonina. Seejuures on eeldatud, et ülemraja on korrektselt defineeritud. See võimaldas testida kõigi tehete, nii ühekohaliste (nt \texttt{neg}) kui ka kahekohaliste (nt \texttt{add}), korrektsust alamhulkade kaudu defineeritute suhtes.

Kuna abstraktsiooni õigsuse testimiseks on domeenile lisaks vaja teist domeeni, mille abstraheerimist kontrollida, ja vastavaid tehteid mõlemas domeenis, siis sellist testimist üldisel tasandil teostada ei saa. Täisarvude domeenidel tehtu näitas, et selliseid omadusi on siiski võimalik testida, kuigi vajab olulist lisatööd.

\paragraph{Käivitamine}
Nende domeenide testimiseks loodi moodul \texttt{Maindomaintest}, mida saab Goblintist endast eraldi kompileerida (käsuga \texttt{make domaintest}) ja käivitada (käsuga \texttt{./goblint.domaintest -v}). Selles moodulis on järjend domeenidest, mida käivitamisel eraldiseisvalt testitakse.

\subsection{Ülalt alla lähenemine}
Teiseks testiti tervet domeeni, mida Goblint päriselt etteantud programmi analüüsimisel standardseadistuses kasutama hakkaks. See domeen pannakse sõltuvalt seadistusest kokku mitme eri analüüsi (Base, Escape, Mutex) domeenidest, mis on omakorda moodustatud paljudest domeenidest. Sellised sõltuvusi arvestades saab analüüsiks kasutatavat domeeni ette kujutada kui puud või sõltuvusgraafi (\ingl{dependency graph}). Seda ongi tehtud lisas~\ref{app:goblint-domeenid}, mille ülaosas on kujutatud neid tervikliku domeeni komponente, mida testiti.
Näiteks, domeen \texttt{EscapedVars} delegeerib oma töö domeenile \texttt{ToppedSet}, mis on implementeeritud domeeni \texttt{SetDomain} abil.

Tervikliku domeeni elementide genereerimiseks oleks kaudselt vaja genereerida elemente kõigist teistest domeenidest, millest sõltutakse. See eeldab korraga kõigi Goblinti domeenide jaoks generaatorite lisamist, mis on väga töömahukas. Kui mingite domeenide generaatorid defineerida triviaalselt, näiteks alati $\bot$ genereerimise teel, siis on võimalik terve domeeni elemente genereerida, ilma et oleks vaja absoluutselt kõiki generaatoreid lisada. See on võimalik, sest triviaalse generaatoriga domeen ei kutsu välja sõltuvuseks oleva domeeni generaatorit ja seetõttu viimane ei pea generaatorit üldse implementeerima. Domeenide \texttt{Variables}, \texttt{Normal} ja \texttt{PMap} generaatorid selliselt hetkel implementeeritigi.
See lähenemine võimaldab kasutada analüüsitavast programmist leitud muutujaid, funktsioone vms nende domeenide generaatorites, mis vastavate konkreetsete ja keerukamate elementidega opereerivad.

\paragraph{Käivitamine}
Selliseks testimiseks lisati Goblinti käsurealippude hulka uus nimega \texttt{dbg.test.domain}. Kui see on sisse lülitatud, siis enne etteantud programmi analüüsimist jooksutatakse analüüsiks kasutataval domeenil\footnote{Täpsemalt \enquote{domeenidel}: Goblint kasutab analüüsis kahte erinevat domeeni, n-ö lokaalset ja globaalset.} samad testid. Goblinti näidiskäivitus pärast tavapärast kompileerimist (käsuga \texttt{make}) koos selle lipuga toimub järgneva käsuga:
\begin{minted}{bash}
	./goblint --enable dbg.test.domain \
	    ./tests/regression/04-mutex/01-simple_rc.c
\end{minted}

\subsection{Raskused testimisel}
\paragraph{Implikatiivsed omadused}
Mõned peatükis~\ref{sec:lattice-props} toodud omadustest on implikatsiooni kujul, see tähendab, et omadus peab kehtima ainult siis, kui mingid eeldused on täidetud. Nende testimise keerukuseks on see, et juhuslikke domeeni elemente genereerides ei pruugi need eeldust rahuldada. Sel juhul on implikatsioon küll tõene, aga ei väida midagi sisulist.

Kõige enam on see probleemiks osalise järjestuse antisümmeetrilisuse testimisel, milleks peaks juhuslikult genereerima domeeni elemendid $a$ ja $b$ nii, et $a \sqleq b$ ja $b \sqleq a$, enne kui saab kontrollida nõutud tingimust $a = b$. See on äärmiselt ebatõenäoline, kui testitavas domeenis on võrdlemisi palju elemente. Näiteks selle omaduse 100-kordsel (või isegi 10000-kordsel) testimisel üle 32-bitiste täisarvude eeldust rahuldavaid argumente enamasti ei genereerita, mistõttu antisümmeetrilisus jääb praktiliselt kontrollimata.

Sellele vaatamata on implikatiivsete omaduste testid siiski Goblintis implementeeritud, sest need võivad probleeme avastada, kui järjestusseoses on mõni suurem viga.

\paragraph{Võrdlemine}
Enamike omaduste testimisel on vaja kontrollida mingite domeeni elementide võrdumist. Esimese loomuliku variandina kasutati selleks domeenide \texttt{equal} funktsiooni (vt joonis~\ref{fig:lattice-s}). Kuna pole kindel, et kõigis Goblinti domeenides \texttt{equal} on defineeritud võre struktuuriga kooskõlaliselt, siis viidi samad testid läbi ka teisiti: testimisel kasutati elementide \texttt{a} ja \texttt{b} võrdumise tingimusena \texttt{leq a b \&\& leq b a}. Eeliseks on see, et selline võrdlus ei eelda, et \texttt{equal} funktsioon oleks kooskõlaliselt defineeritud, aga puuduseks see, et eeldatakse, et järjestus on korrektne.

Võrduse ja osalise järjestuse vahelise ebakõla peaks tuvastama osalise järjestuse antisümmeetrilisuse test, kuid eelmises punktis kirjeldatud põhjustel ei pruugi see välja tulla. Testimise käigus paistis selline ebakõla välja vaid domeeni \texttt{CircInterval} vähima ja suurima elemendi puhul (testides \enquote{bot is\_bot}, \enquote{top is\_top}) ning järjestuse ja rajade vahelise ekvivalentsi juures (testides \enquote{connect join}, \enquote{connect meet}).

\paragraph{Laiendamine}
Esialgse testimise tulemused näitasid nagu oleks kõigis testitud domeenides laiendamise operaator vigane, sest ei rahulda selle ainsat omadust peatükist~\ref{sec:widen-narrow}. Osutub, et Goblinti domeenides olevat laiendamise operaatorit \texttt{widen} ei kasutata täpselt nii, nagu ülalkirjeldatud teooria seda ette näeb, vaid (ajaloolistel põhjustel) alati kujul \texttt{D.widen a (D.join a b)}, kus teiseks argumendiks on juba vastav ülemraja.

Seega nõutud omaduse $a \sqcup b \sqleq a \widen b$ asemel peaks kehtima omadus
\begin{align*}
	a \sqcup (a \sqcup b) &\sqleq a \widen (a \sqcup b) \qquad\stackrel{\text{assotsiatiivsus}}{\Longrightarrow} \\
	(a \sqcup a) \sqcup b &\sqleq a \widen (a \sqcup b) \qquad\stackrel{\text{idempotentsus}}{\Longrightarrow} \\
	a \sqcup b &\sqleq a \widen (a \sqcup b).
\end{align*}
Goblintis laiendamise operaatori testimiseks lõpuks kasutatigi viimast kuju. Seejuures eeldatakse, et ülemraja leidmise tehe on assotsiatiivne ja idempotentne, kuid neid kontrollitakse niikuinii vahetult omaette testidega.

\subsection{Tulemused}
\begin{table}
	\caption{Domeenide erinevatel meetoditel testimise ülevaatlikud tulemused.}
	\centering
	\begin{tabu}{cc|ccc}
	\hline
	 & & \multicolumn{3}{c}{Testide arv} \\
	Lähenemine & Võrdlemine & Kokku & Erindi teke & Mittekehtivad \\
	\hline
	\multirow{2}{*}{Alt üles} & \texttt{equal} & 468 & \presim 35 & \presim 75 \\
	%\cline{2-5}
	 & \texttt{leq} & 468 & \presim 35 & \presim 69 \\
	\hline
	\multirow{2}{*}{Ülalt alla} & \texttt{equal} & 27 & 0 & \presim 12 \\
	%\cline{2-5}
	 & \texttt{leq} & 27 & 0 & \presim 12 \\
	\hline
	\end{tabu}
	\label{tab:tulemused}
\end{table}

Testide jooksutamise ülevaatlikud tulemused on toodud tabelis~\ref{tab:tulemused}, kus on toodud mõlema lähenemise tulemused. Kuna võrdlusmetoodika puhul on tegemist kompromissiga, siis viidi samad testid läbi omakorda mõlemal moel. Läbikukkunud testide arvud on esitatud ligikaudselt, kuna kogu metoodika põhineb juhuslikkusel, mistõttu esineb väiksemaid variatsioone. Järgneb täpsem ülevaade probleemsetest domeenidest ja omadustest, kus mõningad probleemsete testide arvud võivad samuti varieeruda.

\paragraph{Erindi teke}
Mõnede omaduste testimisel tekkisid erindid enne kui kehtivust kontrollida oli võimalik. Enamikel juhtudel seetõttu, et domeen tegelikult ei moodusta täielikku võre ning elementide $\bot$ või $\top$ asemel antakse erind. Erindite tekkimine domeenide kaupa:
\begin{enumerate}
	\item Domeenis \texttt{IntegerSet}, mis implementeeriti täisarvude abstraktsioonide korrektsuse testimiseks, puudub $\top$, sest pole praktiline luua hulka kõigist täisarvudest ja vastaval testimisel seda pole ka vaja. Erind tekib kolmes suurima elemendi testis (\enquote{top leq}, \enquote{top is\_top}, \enquote{top meet}).

	\item Domeenis \texttt{Integers} puuduvad $\top$ ja $\bot$, mistõttu erind tekib lisaks kolmele suurima elemendi testile ka kolmes vähima elemendi testis (\enquote{bot leq}, \enquote{bot is\_bot}, \enquote{bot join}). Kuna $\bot$ on vajalik ka abstraktsiooni korrektsuse testimisel, siis tekib samal põhjusel erind kõigis 22-s vastavas testis. Erindi teke on oodatud, sest lähtekoodis on selle domeeni juures kommentaar: \enquote{\texttt{no top/bot, order is <=}}.

	\item Domeenis \texttt{CircInterval} tekib erind neljas abstraktsiooni korrektsust kontrollivas testis väljaselgitamata põhjusel:
	\begin{enumerate}[nosep]
		\item Jagamise testis (\enquote{valid div}) erind \texttt{Invalid\_argument("compare: abstract value")}.

		\item Kolmes loogikatehete testis (\enquote{valid lognot}, \enquote{valid logand}, \enquote{valid logor}) erind \texttt{Failure("nativeint\_of\_big\_int")}, kui argumendiks on täisarvu $-1$ abstraktsioon.
	\end{enumerate}
\end{enumerate}

\paragraph{Mittekehtivad}
Mitmete domeenide ja omaduste testimisel selgus nende mittekehtivus. Detailsem ülevaade domeenide kaupa:
\begin{enumerate}
	\item Domeen \texttt{Lifted} on ülalmainitud domeeni \texttt{Integers} täiendus ehk $\texttt{Integers} \cup \{\bot, \top\}$, siis selle testimisel erindeid ei teki, kuid 16 abstraktsiooni korrektsuse testi ikkagi ei kehti. Ka seda võib pidada ootuspäraseks, sest arvuline järjestus (nagu domeenis \texttt{Integers}) polegi korrektne täisarvude hulkade abstraktsioon, vaid on kasutusel muudel eesmärkidel.

	\item Domeenis \texttt{Interval32}, mis töötab 32-bitiste täisarvude intervallidega, ei kehti arvudevahelise võrdusoperaatori abstraktsiooni korrektsus (testis \enquote{valid eq}), näiteks argumentidel
	\[
		A = \{0\},\quad B = \{2\,742\,196\,662\}. % ([0L], [2742196662L])
	\]
	Teine argument on juba vähendatud kujul ja on samamoodi suur korduval testide jooksutamisel, mis vihjab, et probleem on põhjustatud abstraheeritava arvu suurusest. Probleemi põhjuseks võib olla see, et arv on väljaspool 32-bitiste märgiga täisarvude piire, ja sellise väärtusega ei peakski testima, kuid ülejäänud selle domeeni testides probleeme ei tekkinud.

	\item Domeenis \texttt{Booleans}, mille elementideks kaks tõeväärtust, ei kehti bitinihke operaatorite abstraktsiooni korrektsus. Vasakule nihe (testis \enquote{valid shift\_left}) näiteks argumentidel
	\[
		A = \{-2\},\quad B = \{-1\} % ([-2L], [-1L])
	\]
	ja paremale nihe (testis \enquote{valid shift\_right}) näiteks argumentidel
	\[
		A = \{1\}, \quad B = \{1\}. % ([1L], [1L])
	\]

	\item Domeenis \texttt{CircInterval} esineb mitmete omaduste mittekehtivus väljaselgitamata põhjustel:
	\begin{enumerate}[nosep]
		\item Võrdusseose transitiivsus (testis \enquote{equal trans})\footnote{Võrdusseose omadusi (refleksiivsus, sümmeetrilisus, transitiivsus) domeeni omaduste juures ei esitatud, kuid seoses võrdlemise problemaatikaga neid siiski otsustati lisaks testida.}, näiteks argumentidel
		\[
			a = [0, 0],\quad b = [],\quad c = [0, 1]. % ([0;0], [], [0;1])
		\]

		\item Kitsendamise omadus (testis \enquote{narrow fst}), näiteks argumentidel
		\[
			a = [],\quad b = [0, 0]. % ([], [0;0])
		\]

		\item Ülem- ja alamraja assotsiatiivsus (testides \enquote{join assoc}, \enquote{meet assoc}). Lähtekoodis on kommentaaris neid operaatoreid nimetatud \enquote{pseudo-ülemrajaks} ja \enquote{pseudo-alamrajaks}, mis vihjavad mingisugusele puudusele.

		\item Võrdlemise problemaatika juures mainitud neli omadust.

		\item Ülemraja mitteassotsiatiivsuse tõttu on rikutud ka 20 abstraktsiooni korrektsuse omaduse testimine.
	\end{enumerate}

	\item Domeenis \texttt{Trier}, mille elementideks on üksikud täisarvud ja välistatud täisarvude hulgad (\textit{exclusion set}), on rikutud ülemraja assotsiatiivsus (testis \enquote{join assoc}), näiteks argumentidel
	\[
		a = 0,\quad b = 1,\quad c = \texttt{Not \{3\}([-63,63])}. % (0, 1, Not {3}([-63,63]))
	\]
	Probleemi tuumaks on asjaolu, et kahe erineva konkreetse väärtuse ülemraja leidmisel unustatakse täielikult algsed väärtused, kuid väärtuse ja välistushulga ülemraja leidmisel mitte.
	See viga ei ole implementatsioonis, vaid juba domeeni enda disainis. Kuna tegemist on ühe Goblintis vaikimisi kasutatava domeeniga, siis suhtuvad Goblinti arendajad leitud fundamentaalsesse probleemi väga tõsiselt. Mitteassotsiatiivsete tehetega domeenide mõju analüüsile on uuritud~\cite{nonlattice_domains}, kuid Goblinti autorid peavad nüüd lisaks välja selgitama, kuidas konkreetsed Goblintis kasutusel olevad püsipunktialgoritmid~\cite{goblint_algo} mitteassotsiatiivsuse korral käituvad.

	Ülemraja mitteassotsiatiivne olemine rikub ka 11 abstraktsiooni korrektsusega seotud omadust.
	Väga sarnase struktuuriga domeen \texttt{Enums}, mille elementideks on konkreetsete täisarvude hulgad ja välistatud täisarvude hulgad, seda omadust ei riku.

	\item Domeen \texttt{IntDomTuple} sisuliselt moodustub nelja lihtsama domeeni valikulisest otsekorrutisest, nagu näidatud lisas~\ref{app:goblint-domeenid}. Kui mingi omadus ei kehti selle mingis komponendis, siis põhjustab see kaudselt ka selle mittekehtimise \texttt{IntDomTuple} domeenil. Kuna komponentdomeenid pole veatud, siis pole kindel, kas \texttt{IntDomTuple} ise sisaldab vigu domeenide kokku panemisel või mitte. Kokku ei kehti sellel 20 omadust, millest 11 on seotud abstraktsiooni korrektsusega, mille testimiseks vajalik ülemraja assotsiatiivsus on samuti rikutud.

	Samas ei kehti järjestusseose transitiivsus (testis \enquote{leq trans}), mis kõigil komponentidel on korras, näiteks argumentidel
	\[
		a = \{\texttt{enums:} \top\},\quad b = \{\},\quad c = \{\texttt{enums:} \bot\}. % (enums:top, , enums:bot)
	\]

	\item Terve analüüsi domeeni testimisel leiti, et sellel ei kehti teadmata põhjustel 12 omadust, mille kontranäited on liiga mahukad ja arvukad, et siin eraldi välja tuua:
	\begin{enumerate}[nosep]
		\item osalise järjestuse antisümmeetrilisus (testis \enquote{leq antisym}),
		\item kolm ülemraja omadust (testides \enquote{join assoc}, \enquote{join idem}, \enquote{join abs}),
		\item neli alamraja omadust (testides \enquote{meet leq}, \enquote{meet assoc}, \enquote{meet idem}, \enquote{meet abs}),
		\item mõlemad järjestuse ja rajade vahelised ekvivalentsused (testides \enquote{connect join}, \enquote{connect meet}),
		\item mõlemad kitsendamise operaatori omadused (testides \enquote{narrow meet}, \enquote{narrow fst}).
	\end{enumerate}
\end{enumerate}
Tehtud ülevaatest on näha, et omaduste mittekehtimisel võib olla erinevaid põhjuseid:
\begin{enumerate}[noitemsep]
	\item viga domeeni implementeerimisel,
	\item mittekehtimine teoreetilisel tasandil,
	\item teadlik ja dokumenteeritud mittekehtimine,
	\item sõltumine teistest probleemsetest domeenidest.
\end{enumerate}

Kuna töö eesmärgiks polnud vigade parandamine, siis kõikidesse probleemidesse oluliselt ei süvenetud, mistõttu paljude läbikukkunud testide kohta ei saa kindlalt midagi väita. See nõuab omaette teadmisi konkreetsete domeenide ettenähtud tööpõhimõtetest, tööd täpsete kontranäidete analüüsimiseks ja probleemi kõrvaldamiseks. Sellele vaatamata annavad läbiviidud testid ja nende analüüs suuna, kust vigu otsida. Seejuures on näidatud, et omaduspõhine testimine võimaldab efektiivselt domeenidest vigu leida.


\end{document}